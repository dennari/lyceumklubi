

  
  

Helsingfors Lyceumklubb är en förening för damer intresserade av konst, vetenskap och samhälleliga frågor. Föreningen är grundad år 1932 och funktionerar i sin charmiga lägenhet i Kronohagen. Föreningen är tvåspråkig med turvis finsk- och svenskspråkiga föredrag. Medlemsantalet är ca 125.

I föreningens stadgar (§ 1) sägs:
>Klubbens syfte är att främja samförstånd mellan kvinnor, som verkar på olika områden, är intresserade av konst, vetenskap och sociala frågor. För att nå sitt mål anordnar klubben för sina medlemmar 

>* föredragstillfällen från olika kulturområden,
>* besök till utställningar och exkursionsmål,
>* diskussionstillfällen

>och erbjuder tillfällen för rekreation samt möjligheter att delta i de internationella Lyceumklubbarnas verksamhet.

Helsingfors Lyceumklubb hör till det år 1906 grundade Internationella förbundet för Lyceumklubbar (International Association of Lyceum Clubs).  Läs mera på den internationella webbsidan [här](http://www.lyceumclubs.org/). Där finns också information om kulturdagarna i juni 2018, som arrangeras av Uleåborgs Lyceumklubb! Det finns sammanlagt 71 Lyceumklubbar i 16 länder och de har ca 8200 medlemmar tillsammans. Det internationella förbundet verkar på tre språk, engelska, franska och tyska. Förbundets verksamhetsidé har ända från början varit "internationella kontakter och ständigt lärande, så att medlemmarna hjälper och stöder varandra, runt om i världen som varande självständiga och modiga, hoppfulla och öppna till sinnet".  Klubbmedlemmarna i de olika länderna träffas vart tredje år på det internationella förbundets kongresser och däremellan på så kallade kulturdagar. På dessa sammankomster presenterar värdlandet sin kultur genom mångsidigt program. Helsingfors Lyceumklubb har ordnat internationella kongresser år 1968 och 1995.


### Klubbens historia

De damer som grundade Helsingfors Lyceumklubb var på sin tid märkbara personer som modigt ville skapa en motsvarande tvåspråkig förening som samlingsplats för damer, som herrarna hade. De lyckades också nå sitt mål. I medlemsförteckningarna under tidigare årtionden syns namnen på såväl kända kulturpersonligheter, presidentskor som damer verksamma inom vetenskap. Krigsåren innebar en stor samhällelig brytningstid som också inverkade på föreningens verksamhet men inte på dess grundläggande verksamhetsidé. Under årens lopp har man så småningom upphört med den mångsidiga klubbsverksamheten och koncentrerat sig på föredragstillfällen och besök till kulturella mål.
